1.10 Ґратки

Над елементами множини M можна задати бінарне відношення
порядку «≺». Для множини цілих чисел воно еквівалентне відношенню
«≤».
Відношення порядку задовольняє наступним властивостям:
Р1 : ∀ a ∈ M(а ≺ а)
(рефлективність);
Р2 : ∀ a, b ∈ M(а ≺ b ∧ b ≺ а → a = b) (антисиметричність);
Р3 : ∀ a, b, с ∈ M(а ≺ b ∧ b ≺ с → a ≺ с) (транзитивність).
Порядок є досконалим або лінійним, якщо
С1 : ∀ a,b ∈ M(а ≺ b ∨ b ≺ а),
Інакше — це частковий порядок.
Тобто, у лінійному порядку, якщо розглядаються будь-які два
елементи множини, то один з них більше іншого. Тут знак «∨» — це знак
логічної функції «або».
Приклад множини з лінійним порядком — це колектив, де
порівнюють його членів за віком. Частковий порядок виникає тоді, коли не
23для всіх пар елементів множини задано відношення порядку. Наприклад,
це робочий колектив, де порядок встановлюється за правилом: начальник
— підлеглий, тобто, знаходяться пари людей, серед яких немає такого
відношення.
Γ = Max(a, b) — це максимум a і b, якщо a ≺ Г ∧ b ≺ Г.
Δ = Min(a, b) — це мінімум a і b, якщо Δ ≺ a ∧ Δ ≺ b.
Якщо порядок частковий, то таких максимумів і мінімумів може бути
багато.
Строгий максимум γ для елементів a, b це елемент γ = max(a, b),
якщо ∀ Г (γ ≺ Г).
Строгий мінімум δ для елементів a, b це елемент δ = min(a, b), якщо
∀ Δ (Δ ≺ δ) .
Тільки для лінійного порядку, для будь-яких а і b, якщо а ≺ b, то
max(a, b) = b, а min(a, b) = а.
Приклад. Розглянемо множину програмних модулів {a, b, c, d, e, f}, які
залежать один від одного і тому виконуються у різні моменти часу. Нехай
відношення x ≺ y означає, що модуль x — виконується не пізніше модуля y.
Нехай маємо множину відношень
{a ≺ a, a ≺ c, b ≺ b, b ≺ c, c ≺ c, c ≺ d, d ≺ d, d ≺ e, d ≺ f, e ≺ e, f ≺ f }.
Тоді Γ = e i Γ = f; Δ = a i Δ = b. Але тут порядок не є лінійний, бо,
наприклад, a ⊀ b і не є строгий, бо максимумів та мінімумів кілька.
Ґратка — це структура P = 〈M; ≺〉, для якої виконуються аксіоми Р1 ,
Р2 , Р3 , а також аксіома:
Р4 : ∀ a, b ∈ M ∃ \ max(a, b) ∧ min(a, b),
Тобто, між елементами структури типу ґратка існує лише строгий
порядок.
У попередньому прикладі множина програмних модулів не є
ґраткою, бо у неї порядок — не є строгим.
Для множини {a, b, c, d, e, f} приклад ґратки буде наступний
{a ≺ a, a ≺ b, b ≺ b, b ≺ d, c ≺ c, c ≺ e, d ≺ d, d ≺ f, e ≺ e, e ≺ f, f ≺ f}. Неприведені
відношення одержуються за аксіомою транзитивності Р 3 . Тут у кожної
пари елементів відношення знайдеться максимум та мінімум.
Для зв’язку з алгебрами, операцію max(a, b) іноді називають
ґратчастим додаванням, а операцію min(a, b) — ґратчастим множенням.
Тоді наступні пари: відношення — рівняння є еквівалентними
а ≻ b ⇔ a + b = a;
а ≻ b ⇔ a * b = b,
де символи «+» та «*» — означають операції ґратчастого додавання і
множення.
Важливим розвитком теорії ґраток є булева алгебра.
