1.7 Операції
Алгебраїчні операції — це важливий окремий випадок відношення.
Бінарна операція співставляє два довільних, але впорядкованих елементи
x,y ∈ M певному третьому елементу z ∈ M — результату застосування цієї
17операції до елементів x, y. Якщо операцію позначити як «⋇» або буквою f, то
таке застосування записується як:
z = x ⋇ y; або z = f (x, y); або (x, y) → z.
Впорядкованість операндів x, y означає, що в загальному випадку
операція — не симетрична або не комутативна, тобто, x ⋇ y ≠ y ⋇ x.
Очевидно, що бінарна операція — це спеціальний тип тернарного
відношення, яке зв’язує три елементи x, y та z між собою. Таке відношення
R характеризується тим, що для кожної пари елементів x, y з M існує
єдиний елемент z ∈ M, для якого наявне зв’язуюче відношення R.
Формально це записується так:
∀ x,y ∈ M ∃!z(z ∈ M | R(x, y, z)).
Тут ∀  — квантор загальності, який читається як «для усіх»,
заявляє що маються на увазі будь-які елементи x, y зі вказаними власти-
востями, тут — ті, що належать до множини M.
∃ — це квантор існування, який інтерпретується як «існує», «є принаймні один» або «для
деяких». У цій формулі він уточнюється як !, що означає «існує та є лише
єдиний». Вирази у дужках уточнюють властивості елемента, який
виділений квантором існування і перелічені через відокремлюючу риску «|».
Прикладами операцій є арифметичні операції над множиною цілих чисел Z.
Крім того, елементи x, y та z можуть належати різним множинам.
Наприклад, операція а = f(А,B) відносить дві точки А, B ∈ P, які належать
множині точок, до вектора а = АВ ∈ V, який належить до множини
векторів. Кажуть, що ця операція виконує відображення декартового
квадрату P × P у простір векторів V, що записується як: P × P → V.
Аналогічно розглядається n-арна операція, яка задана на множині M,
як n+1–арне відношення R, за яким кожним впорядкованим п елементам
х1, х1 ,..., хn ставиться у відповідність єдиний елемент z тієї самої або іншої
множини.
