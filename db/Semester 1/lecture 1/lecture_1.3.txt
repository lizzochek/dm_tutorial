
1.3 Математичні структури

Отже, як було показано вище, математичну теорію можна представи-
ти як деякий простір, який складається з аксіом, правил доведення (а
також аксіом) та теорем, які визначені на їх основі. Така теорія оперує з
визначеними математичними об’єктами. Залишилось визначити взаємо-
відношення між цими об’єктами, аксіомами та теоремами.
З метою розвитку універсального підходу до вивчення математики,
Н. Бурбакі у 1948 р. ввів поняття математичної структури.
Математична структура — це визначені одна чи кілька множин
об’єктів з заданою системою відношень між елементами цих множин.
Причому об’єкти можуть бути невизначеними, мати різну природу і відріз-
нятись один від одного лише за найменуванням, яке надається умовно.
Наприклад, структура натуральних чисел визначається як
множина N елементів, що називаються числами, у якій визначені дві
бінарні операції, які називаються додаванням та множенням чисел. Ці
операції зіставляють кожним двом числам т і п третє число, яке познача-
ється відповідно через т + п та через т  п або тп. Крім того, у множині N
виділяється «найперше» число 1 та задається унарна операція «’» переходу
до наступного числа n’ = n + 1. У зв’язку з цим структура натуральних чисел
N позначається як:
N =〈N,+, *, '〉
У цій структурі операції додавання та множення визначені непрями-
ми визначеннями, тобто, дескриптивно через списки аксіом цих операцій,
12які задають їхні основні властивості. Це відомості з підручників з арифме-
тики.
