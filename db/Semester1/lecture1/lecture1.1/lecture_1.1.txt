1 Основи дискретної математики. Об’єкти. Множини.
Структури.


1.1 Об’єкти

Визначення в науці бувають прямі (конструктивні) та непрямі
(дескриптивні).
Пряме визначення об’єкта — явний опис об’єкта.
Наприклад, арифметичною прогресією називається ряд чисел a, a+d,
a+2d,..., де a і d — фіксовані числа. Кілограмом є маса еталону кілограма.
Пряме або конструктивне визначення об’єкту є одночасно і
доведенням його існування. Непряме визначення об’єкта — опис, який задає об’єкт 
як перелік його необхідних властивостей. Наприклад, арифметична прогресія — це 
послідовність чисел а1, а2 ,а3 ,... для якої різниця с = аі+1 – аі постійна
для усіх і = 1,2,... . Кілограмом є маса літра води. Об’єкт має масу кілограм, якщо він
важить кілограм. Непряме визначення об’єкта не доводить його існування. Наприклад,
вічним двигуном називається механізм, який виконує роботу без втрат
енергії. Літр води відрізняється за масою від маси еталона кілограма на
певну похибку, що залежить від температури. Тіло важить по-різному у
різних географічних точках. Об’єкти відрізняються в математиці один від —
одного це об’єкти різної найменуваннями, природи, що їм які умовно
приписуються.
В дискретній математиці розглядаються лише конструктивні об’єкти.
Конструктивні об’єкти мають дві основні властивості:
— мають пряме визначення;
9— повинні чітко, безпомилково відрізнятись один від одного.
Оскільки об’єкт має пряме, тобто, конструктивне визначення, то він
завжди існує або може бути побудований за цим визначенням. Багато
конструктивних об’єктів не існують в наявності. Але є гарантія, що вони
можуть бути знайдені за своїм визначенням чи певним алгоритмом.
Наприклад, багаторозрядне просте число може бути знайдене, наприклад,
за алгоритмом решета Ератосфена.
Вимога чіткого виділення даного об’єкта серед інших є основою
дискретної математики. Вона дає змогу формально, а не інтуїтивно,
виділяти об’єкти та оперувати з ними.
Бувають складні конструктивні об’єкти, які компонуються з
простіших об’єктів за прямим визначенням. Це, наприклад слова з літер,
багаторозрядні числа, масиви, матриці даних.
Якщо конструктивний об’єкт — складний, то він має певний
«початок координат», за яким його можна чітко відрізнити серед інших
об’єктів та виділити його елементи. Наприклад, це перша буква слова,
перший елемент першого рядка матриці, тощо.
На відміну від дискретної математики, у математичному аналізі
розглядаються нескінченно малі та нескінченно великі об’єкти, які не є
конструктивними. Наприклад, два реальних числа, які відрізняються між
собою на нескінченно малу величину, неможливо ні представити
конкретно, ні розрізнити одне від одного.
Поняття конструктивного об’єкту розвив А. А. Марков (мол.) у 50 —
60-х роках 20 ст. у рамках теорії конструктивної математики. Метою
розвитку цієї теорії була перекласти місток між класичним матаналізом та
обчислювальною математикою і теорією алгоритмів.
