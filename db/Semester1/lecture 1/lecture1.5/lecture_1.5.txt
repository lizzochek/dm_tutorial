1.5 Важливі властивості відношень
Обернене до R відношення R –1 — це таке, що для будь-яких х, у
випливає, що якщо є x R y , то є y R –1 x. Наприклад, для відношення «більше
14або дорівнює» оберненим є відношення «менше або дорівнює», як
зображено кольором на рис. 1.2.
Протилежне відношення R̄ існує тоді, коли не існує відношення R.
Так, для відношення «більше або дорівнює» протилежним є «менше»
(рис. 1.3).
Композицією відношень R 1 і R 2 на множині M (позначають R 1 ° R 2 )
називають таке відношення R на M × M, що x R y тоді й тільки тоді, коли
існує елемент z ∈ M, для якого виконується x R 1 z і z R 2 y.
Наприклад, композицією відношень R 1 — є сином і R 2 — є братом на
множині чоловіків є відношення R 1 ° R 2 — є небожем.
На рис. 1.3 показана композиція відношення x R y ↔ x >= y та R^–1 .
0,0 0,1 0,2 0,3      0,0 0,1 0,2 0,3    0,0 0,1 0,2 0,3    0,0 0,1 0,2 0,3
1,0 1,1 1,2 1,3      1,0 1,1 1,2 1,3    1,0 1,1 1,2 1,3    1,0 1,1 1,2 1,3
2,0 2,1 2,2 2,3      2,0 2,1 2,2 2,3    2,0 2,1 2,2 2,3    2,0 2,1 2,2 2,3
3,0 3,1 3,2 3,3      3,0 3,1 3,2 3,3    3,0 3,1 3,2 3,3    3,0 3,1 3,2 3,3
R                         R^–1                 R̄                R °R^–1

Відношення R на множині M називається
— рефлексивним, якщо для довільного x ∈ M справедливо x R x;
— симетричним, якщо з xRy виходить yRx;
— антисиметричним, якщо з xRy та yRx виходить x = y;
— транзитивним, якщо з xRy та yRz виходить xRz.
Неважко переконатися, що відношення R транзитивне тоді й тільки
тоді, коли R ° R ⊆ R, (критерій транзитивності відношення). Тут оператор
«⊆» означає «є підмножиною або дорівнює».
Рефлексивне, симетричне та транзитивне відношення називається
відношенням еквівалентності (або просто еквівалентністю).
Рефлексивне, антисиметричне та транзитивне відношення назива-
ється відношенням порядку (чи просто порядком). Лінійний порядок R
на множині M — це таке відношення, що для будь-яких x, з M виконується
або xRy, або yRx.
