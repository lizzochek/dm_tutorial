1.6 Приклад математичної структури
Нехай є 4 учні А, Б, В, Г, тобто, множина B = {А, Б, В, Г}. Учні мають
певні родинні стосунки, які закріплені наступними аксіомами:
А1 : А є братом В.
А2 : В є братом Г.
А3 : Б не є братом Г.
Запишемо ці відношення за допомогою відношення спорідненості Р.
Для нього наявність запису a Р b означає, що а і b — родичі.
Для відношення Р є протилежне відношення Р̄ . Тобто, x Р̄ y означає
що x і y — не родичі.
Відношення Р можна замінити на відповідну операцію Р(x, y), яка
дорівнює 1, якщо відношення істинне і 0, якщо воно — хибне. Тут 1 і 0 —
належать до булевої множини {0,1}. Отже, якщо Р(x, y) = 1, то Р̄ (x, y) = 0 і
навпаки.
Тоді три аксіоми можна зобразити як
А1 : А Р В.
А2 : В Р Г.
А3 : Б Р̄ Г.
З функцією Р пов’язані ще дві аксіоми, які накладають на неї
властивості дедукції. Це аксіома симетричності Р:
А|| : Якщо x Р y — правильне, то і y Р x — правильне; або xРy ⇒ yРx;
та аксіома транзитивності:
А|| : Якщо правильні xРy і yРz, то і хРz — правильне; або xРy ∧
yРz ⇒ хРz.
Тут «⇒» — це логічний оператор імплікації, який при х ⇒ у означає,
що з х випливає у, а «∧» означає логічний оператор «і».
Отже, маємо математичну структуру 〈B; Р〉 і треба її дослідити.
Множина B має чотири елементи. Відповідно, декартів добуток множини
має 4*4 = 16 елементів, які представляють впорядковані пари.
Метою дослідження є знаходження таких пар, для яких відношення Р
— істинне. Оскільки відомі лише три відношення Р у вигляді аксіом,
залишилось формально довести 16 – 3 = 13 теорем щодо інших відношень.
За аксіомою А І кількість пар різних людей, що розглядаються,
скорочується удвічі. А таких пар за формулою числа невпорядкованих пар
4*3/2+4 = 10. Тут також слід урахувати те, що у даному випадку сам собі —
не родич, тобто, це може бути третя аксіома дедукції А||| : х Р̄ х. З
урахуванням цього, число аксіом і теорем скорочується до 6. Отже, треба
довести лише 3 теореми.
Теорема 1. А Р Г.
Доведення. Підставивши елементи у аксіому А|| , одержимо:
АРВ ∧ ВРГ ⇒ АРГ.
Теорема 2. Б Р̄ А.
Доведення. Від супротивного: нехай Б Р А, тоді з А Р Г за аксіомою А ІІ
випливає, що БРГ, а це — неправильно за аксіомою А 3 . У формальному
записі:
БРА ∧ АРГ ⇒ БРГ ≠ А3 .
Теорема 3. Б Р̄ В — доводиться так само, як і теорема 2.
