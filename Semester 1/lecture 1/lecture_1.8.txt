1.8 Властивості математичних структур
Для кожної математичної структури, яка задається через основні,
аксіоматичні відношення R i та аксіоми виведення постають питання про
несуперечливість, повноту та незалежність цієї аксіоматики.
Система аксіом називається несуперечливою, якщо з аксіом не
можна вивести двох висновків, які взаємно виключають один одного.
Тобто, на основі таких аксіом шляхом дедукції ми ніколи не прийдемо до
протиріччя. Несуперечливість визначається через моделювання чи
інтерпретацію структури. При цьому до конкретних елементів структури
прикладаються наявні аксіоми і перевіряється наявність чи відсутність
протирічь. Очевидно, що немає смислу розглядати суперечливі системи.
Система аксіом називається повною, якщо вона припускає єдину
реалізацію. Тобто, за повною системою аксіом не можна побудувати кілька
різних математичних структур.
Тут постає питання ізоморфізму структур, так як повна система аксіом
може породжувати ізоморфні структури. Двіструктури
S = 〈 M; R1 , R2 , ..., Rk 〉 і S’ = 〈 M’; R’1 , R’2 , ..., R’k 〉 є ізоморфними,
якщо існує взаємно-однозначна відповідність M ⟷ M’, R1 ⟷ R’1 , ..., Rk ⟷ R’k . 
Ізоморфні структури характеризуються тим, що кожному відношенню в одній структурі 
відповідає аналогічне відношення між відповідними елементами у другій структурі. 
Іншими словами, ізоморфні структури — це просто одна і та сама структура, в них 
лише є відмінності у різних назвах і позначках структурних елементів.
У математиці розглядають як повні, так і неповні системи аксіом.
Багато алгебраїчних систем, таких як група, кільце, поле, решітка, є
неповними.
Система аксіом називається незалежною, якщо жодну з аксіом
неможливо вивести з інших аксіом цієї системи, тобто, довести як теорему.
Тобто, така система є мінімальною.
Звичайно, структура з незалежною системою аксіом є досконалою.
Але іноді важко довести, що якась аксіома є насправді теоремою. З іншого
боку, деякі теореми можуть бути дуже зручними або очевидними при
побудові математичної теорії і їх можуть додати до множини аксіом.
