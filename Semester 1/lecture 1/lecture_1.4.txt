1.4 Відношення
У математичних структурах задаються унарні, бінарні, тернарні і т. д.
відношення на певній множині M. Унарне відношення — це просто
виділення якоїсь підмножини в M.
Бінарне відношення R — зв’язує пари елементів з M. Причому
вказуються усі пари (x, y), x, y ∈ M, для яких існує відношення x R y або
R(x, y). Отже, бінарне відношення вказує певну підмножину у множині пар
(x, y) ∈ M × M. Тут M × M = M 2 — декартів добуток (декартів квадрат)
множин M, який представляє сукупність усіх можливих пар (x, y) 
Декартів добуток визначається наступним чином:
A × B = {(a, b)| a ∈ A, b ∈ B}.
Нехай маємо множину M = {0,1,2,3} і відношення на ній x R y, яке
означає, що x більший за y, тобто, x > y. Тоді множину M 2 і відношення R
можна зобразити графічно.
У загальному випадку, бінарне відношення між двома множинами A
та B є підмножина від A × B. Назви відповідність та двомісне відношення
є синонімами бінарного відношення.

        y=0   1     2     3
x = 0  (0,0) (0,1) (0,2) (0,3)
1      (1,0) (1,1) (1,2) (1,3)
2      (2,0) (2,1) (2,2) (2,3)
3      (3,0) (3,1) (3,2) (3,3)

Тернарне відношення — пов’язує трійки (x, y, z) елементів з M і
задається як певна підмножина декартового куба M × M × M
Аналогічно m-арне відношення R визначається як підмножина
декартового ступеня
M × M × ... × M.
Тоді запис R(х 1 , х 1 ,..., хт) означає, що елементи х 1 , х 1 ,..., хт ∈ M
зв’язані відношенням R.
Формально математична структура визначається як система
S = 〈M; R1 ,R2 ,..., Rk 〉,
яка складається з основної множини M = {a, b, c, ...} та заданих на цій
множині відношень R 1 , R 2 , ..., R k , які є унарними, бінарними і т. д. Основні
властивості відношень R i , i =1, 2, ... k, задаються аксіомами, які також
мають бути включені до опису структури. Розвиток певної математичної
теорії полягає у дослідженні інших властивостей структури S, яке
зводиться до складання і доведення різних теорем на основі існуючих
аксіом і властивостей відношень R i .
